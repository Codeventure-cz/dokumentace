\subsection{Web}
Web neboli frontend je hlavní částí, kterou uživatel vidí. Jeho úkoly jsou: zobrazit informace, správa uživatelského účtu a zobrazování hry. Klíčové prvky jsou rozepsané v následujících podkapitolách.

\subsubsection{Prototyp}

\subsubsection{Statická část}
Web je postaven na frameworku Next.js, který používá pro zobrazování React.js. Cílem bylo vytvořit web co nejrychlejší a nejspolehlivější.\par
Aby byl web co nejrychlejší je potřeba, aby všechny části byly předem vygenerované a aby nebylo nuté zbytečně čekat při dotazu. Next.js v základu stavu počítá s tím, že obrázky jsou optimalizované při času jejich dotazu. Tato funkce je užitečná na stránkách s proměnlivým obsahem, nikoliv na staticky generovaných stránkách. Proto jsme aplikovali trochu netradiční řešení, a to optimalizace obrázků při generování webu. Díky tomu není potřeba žádný speciální server a je potřeba jen všechny soubory někam umístit.\par
Pro co nejrychlejší a nespolehlivější běh webu je potřeba jej umístit na nějaký server, který bude schopen rychle odpovídat velkému množství lidí. Pro tento účel byl vybrán hosting Cloudflare Pages\cite{Cloudflare-pages} s jejich vlastní CDN\cite{Cloudflare-cdn}. 

\subsubsection{Správá účtu}
Důležitou částí webu je přihlašovací systém a následná správa účtu. Pro přihlášení je možné použít email a heslo (pomocí GraphQL mutace \uv{login}) nebo QR kód, který se dá naskenovat pomocí mobilní aplikace (GraphQL subscription \uv{qrLogin} a stejnojmenná GraphQL mutace). Dále je zde možnost zaregistrovat se (mutace \uv{register}) a resetovat heslo pomocí zaslání emailu (mutace \uv{sendResetPassword}).\par
Když je uživatel přihlášen, je možné odhlásit se (mutace \uv{logout}) nebo aktuální účet smazat (mutace \uv{deleteAccount}).

\subsubsection{Hra}
Hra je vytvořena pomocí herního enginu Unity. Aby bylo možné ji spustit v prohlížečí, je zde použita možnost exportu do webového prostředí zvaná \uv{WebGL}.
Pro následovnou integraci Unity do webového prostředí slouží knihovna \uv{react-unity-webgl}\cite{react-unity-webgl}, která poskytuje integraci kódu v Unity s Reactím kódem.

\subsubsubsection{Komunikace}
Klíčovou funkcí hry je komunikace mezi backendem a hrou tak, aby bylo možné zobrazovat úkony hráče. Tuto práci výrazně zlehčuje již zmíněná knihovna \uv{react-unity-webgl}\cite{react-unity-webgl}. Díky této knihovně není třeba komunikovat s backendem dalším způsobem a je možné použít již existující spojení mezi frontendem a backendem.\par
Komunikace pak může probíhat oběma směry. Směr \uv{hra na backend} je použit pouze jednou, a to při načtení, když hra potřebuje vykreslit ostrovy. Této akce je docíleno pomocí připravené funkce v Reactu, která prostřednictvím GraphQL mutace \uv{getUnityIslands} kontaktuje server, aby zaslal zpět nové ostrovy. Tato funkce lze použít pomocí Unity metody \uv{GetIslands}.\par
Druhý směr komunikace je častější a to \uv{backend na hru}. Pro tento směr je potřeba nejdříve navázat spojení pomocí GraphQL subscription \uv{unityCommunication}. Backend má pak možnost provést jakoukoliv veřejnou metodu umístěnou v komunikačním skriptu. Jako argument může přiložit data, která chce předat. Tato data jsou ve formátu JSON a je třeba je po přijetí deserializovat. Používá se například pro přejetí kamery na jiný ostrov, nebo nastavení objektů do scény se zadáním.

\subsubsubsection{Načítání modelů}
Aby byla hra co nejmenší a aby se nenačítala velmi dlouho, je potřeba rozdělit části hry do více částí a následně tyto části načítat podle potřeby hráče. Pro tento účel slouží balíčkový systém zvaný \uv{AssetBundle}\cite{AssetBundle}. V následných balíčcích jsou obsažené modely a animace k jednotlivým ostrovům, které se načítají podle toho, co uživatel zvolí na kontroléru.

\subsubsubsection{Animace}
Poslední důležitou částí jsou animace. Animace jsou přidávány na modely pomocí koster. Díky tomu je možné použít jeden model s více animacemi. Připojené animace jsou pak spouštěny pomocí koprogramů, které si navzájem předávají informace. 
